=== Кратка историја програма Гит

Као и многи добре ствари у животу, Гит је почео са мало креативног уништења и плаховите полемике.

Линукс језгро је прилично широк софтверски пројекат отвореног кода.(((Линукс)))
Током већине времена одржавања Линуксовог језгра (1991-2002), промене у софтверу слате су унаоколо као закрпе и архивирани фајлови.
Године 2002, пројекат Линукс језгра почео је да користи власнички DVCS који се звао _BitKeeper_.(((BitKeeper)))

Године 2005, однос између заједнице која је радила на Линукс језгру и комерцијалне компаније која је развијала _BitKeeper_ се распао, и бесплатан статус алата био је укинут.
Ово је приморало Линуксову заједницу програмера (и посебно Линуса Торвалдса, оснивача Линукса) да осмисле свој сопствени алат ослањајући се на неке лекције које су научили док су користили _BitKeeper_.(((Линус Торвалдс)))
Неки од циљева које је имао нови систем били су следећи:

*  брзина,
*  једноставан дизајн,
*  снажна подршка за нелинеарни развој (на хиљаде паралелних грана),
*  потпуно дистрибуиран концепт,
*  могућност да се ефикасно рукује великим пројектима као што је Линукс језгро (брзина и величина података).

Од његовог настанка 2005, Гит је еволуирао и сазрео у алат који је био једноставан за употребу, али је задржао ове квалитете.
Невероватно је брз, веома је ефикасан са великим пројектима, и има одличан систем гранања за нелинеарно развијање програма (погледајте <<ch03-git-branching#ch03-git-branching>>).
