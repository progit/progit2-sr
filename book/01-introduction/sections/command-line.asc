=== Командна линија

Постоји много начина на које можете да користите програм Гит.
Ту је оригинална командна линија и многи графички кориснички интерфејси (ГКИ) са разноразним способностима.
У овој књизи ћемо користити програм Гит из командне линије.
За почетак, командна линија је једино место где можете да покренете *све* Гит команде - већина ГКИ ради једноставности имплементира само неки подскуп функционалности Гита.
Ако умете да урадите нешто из командне линије, вероватно ћете се снаћи и са ГКИ верзијом, док обрнуто не мора да важи.
Такође, избор графичког клијента је питање личног укуса, а _сви_ корисници већ имају инсталирану командну линију и могу да јој приступе.

То значи да се од Вас очекује да покренете _Terminal_ на Меку или _Command Prompt_ или _Powershell_ на Виндоузу.
Ако не знате о чему причамо, добра идеја је да овде станете и да на брзину то истражите, како бисте без проблема могли да наставите са праћењем примера и описа у овој књизи.
