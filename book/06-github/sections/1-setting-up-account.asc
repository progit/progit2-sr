=== Отварање налога и подешавања

(((GitHub, кориснички налози)))
Прва ствар коју треба да урадите је да отворите бесплатан кориснички налог.
Једноставно посетите https://github.com[], изаберите корисничко име које још увек није заузето, оставите своју имејл адресу и жељену лозинку, па кликните на велико зелено дугме _„Sign up for GitHub”_.

.Форма за регистрацију на GitHub
image::images/signup.png[Форма за регистрацију на GitHub]

Следећа ствар коју ћете видети је ценовник за напредније планове, али засад без проблема можете игнорисати ово.
GitHub ће вам послати мејл којим ћете потврдити адресу коју сте унели.
Учините ово одмах, јер је веома важно (као што ћемо видети касније).

[NOTE]
====
GitHub бесплатним налозима нуди скоро сву своју функционалност, осим неких напредних могућности.
GitHub комерцијални планови укључују напредне алате и могућности као и подигнуте границе за бесплатне сервисе, али њих нећемо обрадити у овој књизи.
Ако желите више информација о доступним плановима и њихово поређење, посетите https://github.com/pricing[].
====

Ако кликнете на лого Октомачке у горњем левом углу екрана, одлазите на своју главну страну.
Сада сте спремни да почнете са коришћењем сервиса GitHub.

==== SSH приступ

(((SSH кључеви, са GitHub)))
Сада сте у могућности да се у потпуности повежете са Гит репозиторијумима користећи `https://` протокол, потврђујете свој идентитет корисничким именом и лозинком које сте управо поставили.
Међутим, ако желите једноставно да клонирате јавне пројекте, чак нема потребе ни да се региструјете -- налог који смо креирали игра улогу када будемо рачвали пројекте и касније гурали рад на своје рачве.

Ако желите да користите SSH удаљене репозиторијуме, мораћете да конфигуришете јавни кључ.
Ако га још увек немате, погледајте <<_generate_ssh_key>>.
Отворите подешавања свог налога користећи линк у горњем десном углу прозора:

.Линк _„Account settings”_
image::images/account-settings.png[Линк _„Account settings”_]

Онда изаберите одељак _„SSH keys”_ са леве стране.

._SSH keys_ линк
image::images/ssh-keys.png[_SSH keys_ линк]

Одавде, кликните на дугме _„Add an SSH key”_, дајте кључу име, па налепите садржај свог `~/.ssh/id_rsa.pub` (или како сте га већ назвали) фајла са јавним кључем у текст поље и кликните _„Add key”_.

[NOTE]
====
Обавезно дајте име свом SSH кључу тако да га лако запамтите.
Сваком од својих кључева можете да дате име (нпр. „Мој лаптоп” или „Радни налог”) тако да ако касније морате да га опозовете, лако можете видети који кључ тражите.
====

[[_personal_avatar]]
==== Лични аватар

Затим, ако желите, генерисани аватар можете да промените сликом коју ви изаберете.
Најпре идите у картицу _„Profile”_ (изнад картице _„SSH Keys”)_ и кликните на _„Upload new picture”_.

.Линк _„Profile”_
image::images/your-profile.png[Линк _„Profile”_]

Изабраћемо копију Гит логоа који имамо на хард диску; након тога добијамо прилику да га опсечемо.

.Опсецање аватара
image::images/avatar-crop.png[Опсецање аватара]

Одсада, кадгод вршите интеракцију негде на сајту, људи ће поред вашег корисничког имена видети ваш аватар.

Ако се деси да сте аватар окачили на популарни сервис Граватар (често се користи за Вордпрес налоге), тај аватар ће аутоматски користити и нема потребе да радите овај корак.

==== Ваше имејл адресе

Начин на који GitHub мапира ваше Гит комитове на ваш кориснички налог је помоћу имејл адресе.
Ако у својим комитовима користите више имејл адреса и желите да их GitHub повеже како треба, треба да додате све имејл адресе које сте користили у _Emails_ одељак admin одељка.

[[_add_email_addresses]]
.Додавање имејл адреса
image::images/email-settings.png[Додавање имејл адреса]

У <<_add_email_addresses>> можемо видети неке од различитих могућих стања.
Адреса на врху је потврђена и постављена као примарна адреса, што значи да ћете на њу добијати сва обавештења и рачуне.
Друга адреса је потврђена и може да се подеси као примарна ако желите да је промените.
Последња адреса није потврђена, што значи да њу не можете поставити као своју примарну адресу.
Ако GitHub види било коју од ових у комит порукама у било ком репозиторијуму на сајту, одсада ће бити повезани са вашим налогом.

==== Двофакторска аутентификација

Најзад, за додатну сигурност, дефинитивно треба да подесите _Two-factor Authentication_ тј. „2FA”.
Двофакторска аутентификација је механизам проверу идентитета који у последње време постаје све популарнији за смањење ризика компромитовања вашег налога у случају да вам се неко некако докопа лозинке.
Ако укључите ову опцију, GitHub ће вам тражити да потврдите идентитет употребом две различите методе; тако да ако једна од њих буде компромитована, нападач неће моћи да приступи вашем налогу.

Подешавање двофакторске аутентификације се налази у картици _„Security”_ вашег _„Account settings”_.

.2FA u _Security_ картици
image::images/2fa-1.png[2FA u _Security_ картици]

Ако кликнете на дугме _„Set up two-factor authentication”_, одлазите на конфигурациону страницу где можете изабрати да користите апликацију на телефону за генерисања секундарног кода („временски базирана једнократна лозинка”), или да вам GitHub шаље кôд преко у SMS поруци сваки пут када треба да се пријавите на систем.

Када изаберете жељену методу и испратите инструкције за подешавање 2FA, ваш налог ће онда бити мало сигурнији и мораћете да поред лозинке унесете и кôд сваки пут када се пријављујете на GitHub.
