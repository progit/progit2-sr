== Git на серверу

(((serving repositories)))
Сада би требало да будете у стању да урадите већину свакодневних задатака помоћу програма Гит.
Међутим, да би постојао било какав вид сарадње у програму Гит, неопходно је да имате удаљени Гит репозиторијум.
Мада технички можете да гурате промене као и да их вучете са репозиторијума појединачних људи, такав приступ се не препоручује јер ако не будете пажљиви врло лако може доћи до забуне око тога на чему они раде.
Штавише, пожелећете да ваши сарадници могу приступити репозиторијуму чак и када је ваш рачунар ван мреже -- често је корисно имати поузданији заједнички репозиторијум.
Зато је пожељна метода за сарадњу са неким постављање посредничког репозиторијума којем сви имају приступ, и гурање и повлачење с њега.

Управљање Гит сервером је врло једноставно.
Најпре изаберете протоколе које желите да ваш сервер подржава.
Први одељак овог поглавља ће представити доступне протоколе и навести предности и мане сваког од њих.
Следећи одељци ће објаснити неке типичне поставке које користе ове протоколе и начин за подешавање сервера тако да их користи током извршавања.
На крају, прећи ћемо неколико опција за хостовање, ако вам не смета да свој кôд хостујете на туђем серверу и не желите да се мучите да поставите и одржавате сопствени сервер.

Ако вас не занима вођење сопственог сервера, можете да прескочите на последњи одељак овог поглавља и погледате неке опције за подешавање хостованог налога и онда да пређете на следеће поглавље, где ћемо дискутовати о разним добрим и лошим странама рада у дистрибуираном окружењу за контролу изворног кода.

Удаљени репозиторијум је у општем случају _огољени репозиторијум_ -- Гит репозиторијум који нема радни директоријум.
Пошто се репозиторијум користи само као тачка за сарадњу, нема разлога да на диску има одјављен снимак; то су само подаци програма Гит.
Најједноставније речено, огољени репозиторијум је садржај `.git` директоријума вашег пројекта и ништа друго.

include::sections/protocols.asc[]

include::sections/git-on-a-server.asc[]

include::sections/generating-ssh-key.asc[]

include::sections/setting-up-server.asc[]

include::sections/git-daemon.asc[]

include::sections/smart-http.asc[]

include::sections/gitweb.asc[]

include::sections/gitlab.asc[]

include::sections/hosted.asc[]

=== Резиме

Доступно вам је неколико опција за постављање и покретање удаљеног Гит репозиторијума помоћу којег можете да сарађујете са другима, или да делите свој рад.

Одржавање сопственог сервера вам даје доста контроле и омогућава вам да сервер покрећете унутар сопственог фајервола, али такав сервер захтева доста вашег времена за подешавање и одржавање.
Ако своје податке сместите на хостовани сервер, подешавање и одржавање ће бити једноставно; међутим, мораћете да држите свој кôд на туђим серверима, а неке организације то не дозвољавају.

Требало би да буде прилично једноставно да одлучите које решење или комбинације решења је прикладна за вас и вашу организацију.
