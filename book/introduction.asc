[preface]
== Увод

Управо ћете провести неколико сати свог живота читајући о програму Гит.
Хајде да утрошимо минут времена како би вам показали шта смо вам припремили.
Ево кратког сажетка свих десет поглавља и три додатка ове књиге.

У *Поглављу 1* ћемо покрити Системе за Контролу Верзија (VCS) и основе програма Гит — без техничких ствари, једноставно шта је програм Гит, зашто се појавио у свету пуном VCS, шта га издваја од осталих и зашто га толико људи користи.
Затим ћемо објаснити како да преузмете програм програм Гит и како да га подесите за прво коришћење у случају да га већ немате на свом систему.

У *Поглављу 2* ћемо прећи преко основне употребе програма Гит — како да користите програм Гит у 80% случајева на које ћете најчешће наилазити.
Када прочитате ово поглавље, требало би да будете у стању да клонирате репозиторијум, сазнате шта се дешавало у историји пројекта, измените фајлове и дате допринос својим променама.
Ако се тада књига спонтано запали, требало би да будете у стању да се носите са
програмом Гит док не набавите други примерак.

*Поглавље 3* говори о моделу гранања у програму Гит, који се често описује као врхунска особина програма Гит.
Овде ћете научити шта заиста издваја програм Гит из крда.
Када завршите, можда ћете осетити потребу да проведете мало времена у тишини, размишљајући о томе како сте живели пре него што је Гит гранање постало део вашег живота.

*Поглавље 4* ће се посветити програму Гит на серверу.
Ово поглавље је за оне који желе да у својој организацији поставе Гит, или на свој лични сервер како би омогућили сарадњу.
Такође ћемо истражити разне могућности за хостовање ако вам више одговара да неко други то ради уместо вас.

*Поглавље 5* ће се детаљно бавити разним дистрибуираним процесима рада и начинима на које се они постижу у програму Гит.
Када пређете ово поглавље, требало да можете стручно да радите са више удаљених репозиторијума, користите програм Гит преко имејла и вешто жонглирате бројним удаљеним гранама и приложеним закрпама.

*Поглавље 6* детаљно обрађује _GitHub_ хостинг сервис и алате.
Бавимо се пријављивањем и управљањем налогом, креирањем и коришћењем Гит репозиторијума, уобичајеним процесима рада за давање доприноса пројектима и за прихватање доприноса вашем пројекту, програмским интерфејсом сервиса _GitHub_ и многим малим саветима који вам у општем случају олакшавају живот.

*Поглавље 7* говори о напредним Гит командама.
Овде ћете научити о темама као што је овладавање страшном ’reset’ командом, употребом бинарне претраге за откривање багова, уређивање историје, детаље око избора ревизије и још много тога.
Ово поглавље заокружује ваше познавање програма Гит тако да постајете прави мастер.

*Поглавље 8* се бави подешавањем вашег личног Гит окружења.
То укључује постављање скрипти кука за спровођење или охрабривање прилагођених полиса и употребу конфигурационих подешавања тако да можете радити на начин који вама одговара.
Обрадићемо и изградњу сопственог скупа скрипти које спроводе прилагођену полису за комитовање.

*Поглавље 9* говори о програму Гит и осталим VCS системима.
Ово укључује употребу програма Гит у _Subversion_ (SVN) свету и конвертовање пројеката из осталих VCS система у Гит.
Доста организација још увек употребљава SVN и немају намеру да то промене, али до овог тренутка сте већ научили невероватну снагу програма Гит — и ово поглавље вам показује шта да радите ако још увек морате да користите SVN сервер.
Такође ћемо покрити начин за увоз пројеката из неколико различитих система у случају када не можете свакога убедити да направи скок.

*Поглавље 10* урања у мутне а ипак прелепе дубине унутрашњости програма Гит.
Сада када знате све о програму Гит и знате њиме да рукујете снажно и грациозно, можете наставити са дискусијом о начину на који програм Гит чува своје објекте, о томе какав је модел објеката, детаљима _pack_ фајлова, серверским протоколима, и другим стварима.
Кроз књигу ћемо упућивати на одељке овог поглавља онда када вам буде дошло да уроните дубље на том месту; али ако сте као ми и желите да уђете у техничке детаље, можда би требало прво да прочитате поглавље 10.
То остављамо вама да одлучите.

У *Додатку A* ћемо представити већи број примера употребе програма Гит у различитим окружењима.
Обрађујемо више различитих ГКИ и IDE окружења за програмирање у којима можете пожелети да користите програм Гит, као шта вам је доступно.
Ако вас интересује преглед употребе програма Гит у вашој љусци, у програмима _Visual Studio_ или _Eclipse,_ погледајте овде.

У *Додатку B* ћемо истражити скриптовање и проширивање програма Гит кроз алате као што су _libgit2_ и _JGit_.
Ако вас интересује писање сложених и брзих прилагођених алата и потребан вам је приступ програму Гит на ниском нивоу, овде можете погледати како изгледа предео.

Коначно, и *Додатку C* ћемо проћи кроз све главне Гит команде, једну по једну и указати на место у књизи на којем смо их објаснили, као и шта смо урадили помоћу њих.
Ако желите да знате место у књизи на којем смо користили било коју одређену Гит команду, потражите га овде.

Хајде да почнемо.
