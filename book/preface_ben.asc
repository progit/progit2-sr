[preface]
== Предговор Бена Штрауба

Прво издање ове књиге је оно што ме је навукло на програм Гит.
То је био увод у стил прављења софтвера који се чинио природнијим од било чега што сам раније видео.
Тада сам већ неколико година био програмер, али ово је било право скретање које ме је довело на много интересантнији пут од онога на којем сам био до тада.

Сада, након више година, дајем допринос главној Гит имплементацији, радио сам за највећу Гит хостинг компанију и путовао сам по свету учећи људе о програму Гит.
Када ме је Скот упитао да ли бих био заинтересован да радим на другом издању, уопште није било потребе да размислим о томе.

Било је велико задовољство и привилегија радити на овој књизи.
Надам се да вам помаже онолико колико је помогла мени.
